### Viikkoraportti 1

Tämän viikon tavoitteena oli päättää projektin aihe ja rajata tutkittavat algoritmit kahteen vaihtoehtoon. Päädyin tekemään projektin tiedon tiivistyksestä, sillä minulla ei ole tästä aiempaa pohjatietoa ja tämä on hyvä mahdollisuus syventää osaamista yleisesti käytössä olevista pakkausalgoritmeista. Aiheen valinnassa on myös otettu huomioon kurssin tiukka suoritusaikataulu.

Aiheen rajauksen lisäksi projektiin on tehty tarvittavia alustuksia, kuten riippuvuuksien hallinta poetryllä ja erilaisia task-komentoja, joista on hyötyä projektin edetessä. Ohjelma ei ole vielä muuten edistynyt, mutta olen kerännyt aineistoa ja tutustunut valittuihin algoritmeihin tarkemmin, jotta ensi viikolla olisi hyvät lähtökohdat alkaa toteuttamaan itse koodia. Tällä viikolla olen tutustunut Huffman-koodauksen perusteisiin, mutta enemmän aikaa olen käyttänyt eri Lempel-Ziv algoritmeihin, jotta sain valittua ja päätettyä minkä algoritmin valitsen toiseksi vertailukohteeksi. Pohdin LZ77 ja LZW välillä, mutta päädyin kuitenkin toteuttamaan LZ77-algoritmin.

Se millainen rakenne ja runko projektissa pitäisi olla, on vielä hieman epäselvää, mutta selvinnee ensi viikolla. Tällä hetkellä tuntuu siltä, että ei oikein tiedä edes mistä pitäisi alottaa. Suunnitelmana ensi viikolle olisi kuitenkin saada jonkinlainen runko tehtyä ja aloittaa Huffman-koodauksen luonti.

Tuntikirjanpito: 5h